---
id: 6
word: catabasi
pronunciation: ca-tà-ba-si
meaning: Nel mondo greco, discesa dell'anima del defunto nel mondo degli Inferi; ritirata militare; discesa
etimology: dal latino 'catàbasis', prestito dal greco 'katábasis' (discesa), composto da 'katá' (giù) e 'básis' (andare).
details: La prima catabasi descritta è la Discesa di Ištar negli Inferi nella religione mesopotamica. In Occidente il primo esempio di catabasi è quello descritto nell'Odissea, anche se di fatto Ulisse non entra nel regno dei morti, ma rimane sulla soglia. Nella mitologia greca sono famose la discesa agli inferi di Eracle, durante la sua ultima fatica; quella di Orfeo per ritrovare la sua amata Euridice; quella di Teseo con l'amico Piritoo. L'opera più famosa in cui si può trovare la catabasi è la Commedia di Dante. Anche il profeta Maometto compì un viaggio all'Inferno dopo essere stato in Paradiso, secondo i Libri della Scala, testi escatologici islamici scritti nel Medioevo. La Discesa di Cristo agli inferi è un altro esempio di catabasi. Essa è narrata in testi biblici e nei Vangeli apocrifi (ad esempio il Vangelo di Nicodemo).
---
